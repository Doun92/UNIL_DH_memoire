escrit trovons en dïaloge  si com reconte sainz gregoires  c uns evesques fu ça arrieres  bonifaces ere appellez  aumones faisoit volentiers  larges en ere et costumers  un jor vindrent a li li povre que li queront misericorde  qu aucune chose lor donast    li proudon grant pitié en a  li proudon comence a penser  quar n avoit qu il poüst doner  en son apenser li sovint qu un chapellain nevou avit qui son chaval avoit vendu  les deners avoit receü  en l arche les avoit posez  ou bien les avoit enfermez  l esvesuë est venuz a l arche  la seraille brisë et casse   doze deners d or i trova  quë as povres desparti a  chastainz ses nés est revenuz  qui molt a esté esperduz quant briseë a trové s arche et la pecune defors traite   les deners cuide avoir perdu que del chaval avoit aü  d ire comença a crier et de maltalant forsener  a son cri li evesques vint et cil qui eront avoi li  l esvesque molt bel li parla  et apaisier bien le cuida  ses nés comença a contendre e mol durement a reprendre    "cist qui ci son vivent a toi  et je toz souz durer n i po  lo prist me rent de mon chaval  ou se cen non ja n orras al " quant l evesquë a cë oï  d irë et de corroz fremi  en l eglisë entra tantost ou de gré la virge servoit  les mains estendues en estant la va molt doucement preiant que li doint quë il puisse rendre al chapellain qui si forsenne  quant il ot s oraison feni  ses dos braz ha soz ses dras mis    doze deners i a trovez  d or respendanz et esmerez  tantost de l eglise parti  el sein de son nevou les mist  "les deners as que tu queroies  dont issi forsennez estoies   de ce fermement segus soies que tu aprés ma mort ne soies evesque dë iceste eglise  par avarice qui t a prise " por ce set un de verité que cest avoir n ot amassé fors que por doner as primaz  qu evesque le feïssent ja quant ses oncles seroit feniz  et en la terre seveliz  mais la parolle del saint home sorepoia a la personne  quar senz nule autre dignité morut li prestres ordené  orprions tuit la glorïouse que per nos preieise son fil que toz nos gitet de peril  amen 