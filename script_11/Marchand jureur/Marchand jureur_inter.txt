uns marchaanz jadis estoit qui avers et fellons estoit  al marchiés molt sovent alloit  senz fei vendoit et achatoit  et per ço que son gaaing cressist juroit les menbres jhesu crist  aprés comença a jurer les menbres et a laideier la douce vrigine marie  qui mere est al roi de pidie  li bons jhesus  qui comanda honorer sa mere qu il a  los laideiemenz que il faisoit cel hom pacïenment soffroit  mais les reproches de sa mere li grevoient   dolenz en ere  cil changeres que jë ai dit ses mains envers lo ciel tendit  les mamelles sainte marie jura li fauz  li reneïes  tantost arieres trabucha  la lengue plein pié traitë ha  qui pleinna estoit de nezor   les levres li torzot d entor  issi li delëauz fenit por la vengance jhesu crist  tuit cil qui i eront venu lo jugement deu ont veü   de cest fait se meravilleront  lo cors fors del marchié torneront  en un des terrauz l on gité  senz sevelir l i ont laisé  cil deus qui sa mere venga nos doint le joi qui ne fraudra  amen 